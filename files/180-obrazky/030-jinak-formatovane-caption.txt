anchor-name:captiform
id:0059
author:P. O.
date:2014-05-13

----lang:cs--title:Jinak formátované \caption
OPmac formátuje popisky pod obrázky a tabulkami implicitně tak, že centruje
poslední řádek odstavce. Je možné, že chcete jiné formátování. Například
takové, aby popisky centrovaly, pokud jsou na samostatném
řádku, ale jinak aby se chovaly jako obyčejný odstavec, pokud přetečou na více
řádků. To by mohl vyřešit následující kód:

```
\def\printcaption#1#2{\leftskip=\iindent \rightskip=\iindent
   \setbox0=\hbox\bgroup \aftergroup\docaption{\bf#1 #2.}\enspace}
\def\docaption{\tmpdim=\hsize \advance\tmpdim by-2\iindent
   \ifdim\wd0>\tmpdim \unhbox0 \else \hfil\hfil\unhbox0 \fi \endgraf \egroup}
```

Makro přeměří text popisku uložený v boxu0 a pokud se vejde na jeden řádek,
předřadí před něj `\hfil\hfil`, což je pružinka stejné síly, jako `\parfillskip`
(v popiscích dle OPmac) a text centruje. Je-li popisek delší, žádná pružinka
se nepředřadí a vysází se obyčejný odstavec.
